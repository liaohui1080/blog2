---
title: 乾卦
category:
  - 易经
tag:
  - 爻辞
  - 乾
  - 卦辞
categories:
  - 易经
  - 爻辞
  - 乾
---
元，亨，利，贞。

<!--more-->

<i class="yj yj-qian_" style="font-size:60px"></i>
![-w302](/images/15851390675627.jpg)


### 元，亨，利，贞。

#### 《彖tuàn》曰：
大哉乾元，万物资始，乃统天。
云行雨施，品物流形。
大明终始，六位时成。
时乘六龙以御天。
乾道变化，各正性命。
保合大和，乃利贞。
首出庶物，万国威宁。


#### 《象》曰：
天行健，君子以自强不息。
潜龙勿用，阳在下也。
见龙在田，德施普也。
终日乾乾，反复道也。
或跃在渊，进无咎也。
飞龙在天，大人造也。
亢龙有悔，盈不可久也。
用九，天德不可为首也。

《文言》：元者，善之长也；亨者，嘉之会也；利者，义之和也；贞者，事之干也。君子体仁足以长人；嘉会足以合礼；利物足以和义；贞固足以干事。君子行此四德者，故曰“乾：元亨利贞。”

象征天，含有“健”的意思，“健”也称为乾卦的卦德。
《周易集解》：“言天之体以健为用，运行不息，应化无穷，故圣人则之。欲使人法天之用，不法天之体，故名‘乾’，不名天也”。

-------


<b style="color:red">初九</b>：潜龙，勿用。[[注]](/易经/爻辞/乾/初九)
象曰：潜龙勿用，阳在下也。
初九曰：“潜龙勿用”，何谓也？子曰：“龙德而隐者也。不易乎世，不成乎名，遯世无闷，不见是而无闷。乐则行之，忧则违之，确乎其不可拔，潜龙也。”

-------
<b style="color:red">九二</b>：见龙在田，利见大人。[[注]](/易经/爻辞/乾/九二)
象曰：见龙在田，德施普也。
九二曰：“见龙在田，利见大人”，何谓也？子曰：“龙德而正中者也。庸言之信，庸行之谨，闲邪存其诚，善世而不伐，德博而化。《易》曰：‘见龙在田，利见大人’，君德也。”

-------
<b style="color:red">九三</b>：君子终日乾乾，夕惕若厉，无咎。[[注]](/易经/爻辞/乾/九三)
象曰：终日乾乾，反复道也。
九三曰：“君子终日乾乾，夕惕若厉，无咎”，何谓也？子曰：“君子进德修业。忠信所以进德也。修辞立其诚，所以居业也。知至至之，可与几也。知终终之，可与存义也。是故居上位而不骄，在下位而不忧，故乾乾因其时而惕，虽危无咎矣。”

-------
<b style="color:red">九四</b>：或跃在渊，无咎。[[注]](/易经/爻辞/乾/九四)
象曰：或跃在渊，进无咎也。

-------
<b style="color:red">九五</b>：飞龙在天，利见大人。
象曰：飞龙在天，大人造也。

-------
<b style="color:red">上九</b>：亢龙有悔。
象曰：亢龙有悔，盈不可久也。

-------
<b style="color:red">用九</b>：见群龙无首，吉。
象曰：用九，天德不可为首也。


-------
乾元者，始而亨者也。利贞者，性情也。乾始能以美利利天下，不言所利，大矣哉！大哉乾乎！刚健中正，纯粹精也。

* 潜龙勿用，下也。
* 见龙在田，时舍也。
* 终日乾乾，行事也。
* 或跃在渊，自试也。
* 飞龙在天，上治也。
* 亢龙有悔，穷之灾也。
* 乾元用九，天下治也。

--------

* 潜龙勿用，阳气潜藏。
* 见龙在田，天下文明。
* 终日乾乾，与时偕行。
* 或跃在渊，乾道乃革。
* 飞龙在天，乃位乎天德。
* 亢龙有悔，与时偕极。
* 乾元用九，乃见天则。



--------

* 六爻发挥，旁通情也。时乘六龙，以御天也。云行雨施，天下平也。

* 君子以成德为行，日可见之行也。潜之为言也，隐而未见，行而未成，是以君子弗用也。

* 君子学以聚之，问以辩之，宽以居之，仁以行之。易曰：“见龙在田，利见大人”，君德也。

* 九三重刚而不中，上不在天，下不在田，故乾乾因其时而惕，虽危无咎矣。

* 九四重刚而不中，上不在天，下不在田，中不在人，故或之。或之者，疑之也，故无咎。

* 夫大人者，与天地合其德，与日月合其明，与四时合其序，与鬼神合其吉凶，先天而天弗违，后天而奉天时。天且弗违，而况于人乎？况于鬼神乎？

* 亢之为言也，知进而不知退，知存而不知亡，知得而不知丧。其唯圣人乎！知进退存亡而不失其正者，其唯圣人乎！



<link rel="stylesheet" href="https://at.alicdn.com/t/font_1706538_mwn2jbzspy.css">
